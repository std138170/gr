### Eyegaze

Τα συστήματα Eyegaze επιτρέπουν στον χρήστη να ελέγχει τον υπολογιστή απλά κοιτάζοντας τον! Ορισμένα συστήματα απαιτούν ειδικά γυαλιά ή ένα μικρό κουτί τοποθετημένο στο κεφάλι, ενώ άλλα είναι ενσωματωμένα στην οθόνη ή εγκαθίστανται σαν ένα μικρό κουτί κάτω από την οθόνη. Ένα λέιζερ χαμηλής κατανάλωσης φωτίζεται στο μάτι και ανακλάται από τον αμφιβληστροειδή. Η ανάκλαση αλλάζει καθώς η γωνία του ματιού μεταβάλλεται και έτσι παρακολουθώντας την ανακλώμενη δέσμη το σύστημα των ματιών μπορεί να καθορίσει την κατεύθυνση στην οποία κοιτάζει το μάτι. Το σύστημα πρέπει να βαθμονομείται, συνήθως κοιτάζοντας μια σειρά από κουκκίδες στην οθόνη, αλλά στη συνέχεια μπορεί να χρησιμοποιηθεί για να μετακινήσει κανείς τον δρομέα της οθόνης ή και για άλλες πιο εξειδικευμένες χρήσεις. Το Eyegaze είναι μια πολύ γρήγορη και ακριβής συσκευή, αλλά οι ακριβέστερες εκδόσεις του μπορεί να είναι δαπανηρές. Είναι καλό για επιλογή αλλά όχι για σχέδιο, αφού το μάτι δεν κινείται σε ομαλές γραμμές. Επίσης σε πραγματικές εφαρμογές μπορεί να είναι δύσκολο να γίνει διάκριση μεταξύ εκούσιας και ακούσιας οπτικής επαφής ενός χρήστη σε συγκεκριμένο σημείο του χώρου.

Τα συστήματα αυτά χρησιμοποιούνται σε στρατιωτικές εφαρμογές, κυρίως για την καθοδήγηση των πυραύλων των αεροσκαφών στους στόχους τους, ενώ παράλληλα αρχίζουν να βρίσκουν πιο ειρηνικές χρήσεις, για άτομα με ειδικές ανάγκες και για εργαζόμενους σε περιβάλλοντα όπου είναι αδύνατο να χρησιμοποιούν τα χέρια τους. Η σπανιότητα του Eyegaze οφείλεται εν μέρει στην καινοτομία του και εν μέρει στο κόστος του,
καθώς συνήθως βρίσκεται μόνο σε συγκεκριμένες εφαρμογές που σχετίζονται με συγκεκριμένο τομέα. Εντός του HCI είναι ιδιαίτερα χρήσιμο ως μέρος της αξιολόγησης, καθώς μπορεί κανείς να εντοπίσει ακριβώς πού κοιτάζει ο χρήστης. Καθώς οι τιμές μειώνονται και η τεχνολογία γίνεται λιγότερο "ενοχλητική", είναι πιθανόν να δούμε περισσότερες εφαρμογές με τη χρήση eyegaze, ειδικά στην εικονική πραγματικότητα αλλά και σε περιοχές επαυξημένης πραγματικότητας.
